# M_Prousali_ErgasiaExaminou_ADA135
Εργασία Εξαμήνου του μαθήματος "Διαδραστικός Ηχητικός Σχεδιασμός"_ΠΜΣ “Οπτικοακουστικές Τέχνες στην Ψηφιακή Εποχή”_Τμήμα Τεχνών Ήχου και Εικόνας_Σχολή Μουσικής &amp; Οπτικοακουστικών Τεχνών _Ιόνιο Πανεπιστήμιο 

Μακρίνα Προύσαλη          
(Α.Μ: ADA 2020018) 

Η εικαστική πρόταση στην παρούσα εργασία αποτελεί επακόλουθο μίας σκέψης για οικειοποίηση της μουσικής που προέρχεται από προϊόντα των μέσων μαζικής επικοινωνίας και συγκεκριμένα της τηλεόρασης. Ειδικότερα, επιλέχθηκε μουσική από δελτία ειδήσεων, τηλεοπτικές εκπομπές και διαφημίσεις προϊόντων. Στόχος είναι η χρήση αυτών των ήχων απομακρυσμένα πλέον από το οπτικό υλικό και την αφήγηση που αυτό υπονοεί. Ωστόσο συνδεδεμένα πιθανώς με μία σειρά στερεοτυπικών αφηγήσεων ή συνειρμών. 

Η τηλεόραση αναπαριστά τα γεγονότα με τρόπο επιλεκτικό και ταυτόχρονα χρησιμοποιώντας την ανάκληση της συλλογικής μνήμης σε δεύτερο επίπεδο με σκοπό να εισάγει κάποιου είδους σχολιασμό. Δημιουργώντας ένα σύστημα αξιολόγησης των γεγονότων το οποίο στην συνέχεια επιχειρεί να μεταδώσει στον θεατή. Ένας μηχανισμός αυτής της τεχνικής θα μπορούσε να θεωρηθεί η μουσική επένδυση. Κατά την διαδιακασία αναζήτησης των ήχων παρατηρήθηκε η μουσική επένδυση στα δελτία ειδήσεων. Ο εισαγωγικός ήχος έως και οι ενδιάμεσοι κάθε άλλο παρά προμηνύουν την είδηση που ακολουθεί ή εξυπηρετούν στην καλύτερη κατανόηση του περιεχομένου. Αντίθετα λειτουργούν ως μία μορφή σχολιασμού σε αυτήν. Παράλληλα, σε μία τηλεοπτική εκπομπή η δράση ενός χαρακτήρα σχολιάζεται μέσα από τον ίδιο μηχανισμό. Για το παράδειγμα αυτό θα ήταν βοηθητικό να ανακαλέσουμε μία σκηνή ενός ντοκιμαντέρ την στιγμή όπου εστιάζεται στην περιγραφή ενός πιγκουίνου και έπειτα την σκηνή μίας τηλεοπτικής εκπομπής όπου ένας εκ των πρωταγωνιστών παρεκτρέπεται σε μία συμπεριφορά ενδεχομένως άβολη για τους υπόλοιπους χαρακτήρες. Εύκολα μπορούμε να αντιληφθούμε την ομοιότητα στην μουσική επένδυση των δύο αφηγήσεων. 

Η σύνθεση και επεξεργασία του ήχου έγινε με την χρήση του προγράμματος Supercollider. Αρχικά, έγινε μία συλλογή ήχων από το περιβάλλον που εξετάστηκε παραπάνω μέσα από ηχογραφήσεις που πραγματοποιήθηκαν ή χρησιμοποιώντας το διαδίκτυο για την εύρεσή τους. Τέλος, κατά την επεξεργασία αυτών και ως βοηθητικό εργαλείο στην κατανόηση του προγράμματος σε αυτή την πρώτη προσπάθεια ήταν η σειρά των βίντεο του Eli Fieldsteel. 

Ηχογράφηση της σύνθεσης :
https://drive.google.com/file/d/1-mykdhDaiJ8MGr9q3kMCoSGYyqulm38V/view?usp=sharing

Βιβλιογραφία

ΜακΛούαν Μάρσαλ, 1990, “MEDIA: Οι προεκτάσεις του ανθρώπου”, Μετάφραση: Μάνδρος Σπύρος, Aθήνα: Εκδόσεις «Κάλβος»  (Πρωτοεκδόθηκε το 1964)

Fieldsteel Eli, 2013, “SuperCollider Tutorials”, June 13, 2013, 12:17:28, https://www.youtube.com/playlist?list=PLPYzvS8A_rTaNDweXe6PX4CXSGq4iEWYC

_____________, 2021, “Intro to Audio Coding in SuperCollider - MUS 499C Fall 2021”, December 22, 2021, 12:05:18, https://www.youtube.com/playlist?list=PLPYzvS8A_rTbIgN0NTMBPXjmdyNvlD0cf

Tantacrul, 2021,  “Music in Reality TV Misrepresents Everything”, Martin Keary, March 19, 2021, 28:41, https://www.youtube.com/watch?v=G77ev9pks4I

